---
layout:     post
title:      "Kustannus-hyötyanalyysi - mitä se on?"
subtitle:   " Osa 2. Julkishallinnon näkökulma"
active: journal
image:
  feature: "300_5856.JPG"
date:       2016-09-02 
header-img: "img/postcover/300_5856.JPG"
tags: [tag03]
categories: [cat04]
comments: false
---


## Vastauksen hahmottelua
Kustannus-hyötyanalyysi julkishallinnon palvelusta on monimutkaisempi hahmottaa. Kustannuksia voidaan tarkastella tuotannontekijöiden ja tekemisen kautta, mutta hyöty-puoli on moniselitteisempi. Panos-tuotos voi ajatuksena olla selvä, mutta toiminnan seuraamista ja ohjaamista varten olisi oltava toimivia keinoja tunnistaa ja kohdistaa kustannuksia ja hyötyjä. Tarkastelun on ulotuttava koko palvelun tuotantoketjuun, missä nähdään tuotannontekijät, prosessi, palvelu ja sen vaikuttavuus.
Hyödyn arvottaminen ei välttämättä ole aina tarpeen esim. lakisääteisiin tehtäviin liittyvissä palveluissa. Kustannukset sen sijaan kiinnostavat. Hyöty voi näkyä euro-määräisesti liiketoimintayksikön kautta, tai se voidaan arvottaa palvelua käyttävän tahon hyödyn perusteella (esim. julkishallinnon palvelua käyttävän kansalaisen ajankäytön säästön arviointi ja arvottaminen).

## Ennakointi kustannus-hyötyanalyysissä

Uusia liiketoimintamalleja mietitään. Kantaaottavana kommenttina voi sanoa, että julkishallinnon toimijoiden on hyvä miettiä itsensä ja palvelunsa osaksi ekosysteemejä. On proaktiivista asemoida oma organisaatio osaksi yksityisistä, julkishallinnon ja ns. kolmannen sektorin toimijoista koostuvaa arvoverkostoa. Mitä aiemmin on liikkeellä asian hahmottamisessa, sitä paremmin petaa tulevaa.

Miksi? Yritysten, virastojen ym. toimintakentät, tekemisten rajat ja palveluntuotannot ovat muuttuneet ja tulevat muuttumaan. Paljon voidaan ennakoida, politiikka ja trendit esimerkiksi ohjaavat kenttää. Kokeilut mahdollistavat nyt monelle taholle uusien liiketoimintamallien koestamisen. Liiketoimintamallit ja ansaintalogiikat eivät aina ole selviä yrityksilläkään - mitä ne voivat olla julkishallinnon toimijalla sovellettuna omaan toimintakenttään? Oman kyvykkyyden tunnistaminen voi tuottaa organisaatiolle paljon. Se vahvistaa työntekijöiden vahvuuksien tunnistamista paitsi yksilötasolla niin myös joukkueena. Kokonaisuuden näkeminen, palveluketjun ja -verkon tunnistaminen ja oman työn näkeminen osana tätä, tuo merkitystä työntekijälle. Oman työn näkeminen osana organisaation tekemistä voi aukaista paljon sellaista, mistä johto ei tiedäkään: Jokaisessa työntekijässä voi piillä tunnistamattomia timanttisen palvelun rakennustekijöitä.
Seuraavaksi käsitellään esimerkkien kautta aihetta konkreettisemmaksi. Pysykää kuulolla!

*Tiina Rintamäki*
